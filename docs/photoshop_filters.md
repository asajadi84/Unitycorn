---
id: photoshop_filters
title: فیلترها
slug: /photoshop/filters
---

فیلترگذاری در فتوشاپ عبارت است از اعمال افکت‌های حرفه‌ای بر روی تصویر که به صورت آماده در اختیار ما قرار دارند. برای مثال با فیلترهای فتوشاپ می‌توان تصویری را مواج کرد و یا به صورت تکه‌های پازل درآورد. فیلترها بر روی لایه‌ی فعال و یا ناحیه‌ی انتخابی (در صورت وجود) اعمال می‌شوند.

فیلترها از طریق منوی Filter در دسترس هستند. منوی فوق به صورت زیر است:

![image](/img/photoshop_filter_menu.png)

با انتخاب Filter Gallery پنجره‌ی گالری فیلترها باز می‌شود. فیلترهای این پنجره اختصاصی خودش بوده و ارتباطی با سایر فیلترهای موجود در منوی Filter ندارند.

![image](/img/photoshop_filter_gallery_window.png)

گالری فیلترها شامل سه ستون است که ستون سمت چپی پیش‌نمایشی از تصویر نهایی به نمایش می‌گذارد. ستون وسط شامل لیست فیلترها به صورت دسته‌بندی شده و ستون سمت راست شامل تنظیمات فیلتر انتخاب شده است. در بالای تنظیمات فیلتر منویی آبشاری وجود دارد که امکان انتخاب فیلتر از آن جا هم ممکن است (البته وقتی در ستون وسط به صورت دسته‌بندی شده و به همراه پیش‌نمایش هستند دلیلی ندارد از آن استفاده کنیم).

در پایین ستون سمت راست لیستی شامل فیلترهای استفاده شده قرار دارد. با استفاده از آیکون ورقه‌ی کاغذ می‌توان فیلترهای دیگری را هم بر روی تصویر اعمال کرد. دقت کنید که در این لیست اولویت اهمیت دارد (برای مثال «موج‌دار کردن و بعد آبرنگی کردن لایه» با «آبرنگی کردن و بعد موج‌دار کردن لایه» تفاوت دارد.