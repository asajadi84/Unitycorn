---
id: photoshop_3d
title: سه‌بعدی‌سازها
slug: /photoshop/3d
---

انجام ویرایش‌های سه‌بعدی لایه‌ها در فتوشاپ از طریق منوی 3D و پنل 3D صورت می‌گیرد. پنل Properties هم در این فرآیند نقش‌هایی را ایفا می‌کند.

> از آن‌جایی که سه‌بعدی‌سازی یکی از امکانات سنگین فتوشاپ است در صورتی که کارت گرافیک شما مشکل داشته و یا درایور آن نصب نشده باشد غیرفعال می‌شود.

در صورتی که لایه‌ای که قصد سه‌بعدی‌سازی آن را دارید متنی است، کافی است بر روی آیکون 3D موجود در نوار ابزار متن کلیک کنید. دقت کنید که نبود این آیکون در نوار ابزار به این معناست که به دلایلی که گفته شد سه‌بعدی‌سازها بر روی سیستم شما غیرفعال هستند و این مشکلی مربوط به کارت گرافیک است.

اما راهی که در ادامه برای سه‌بعدی‌سازی توضیح داده می‌شود برای هر دو لایه‌ی متنی و پیکسلی است:

ابتدا لایه‌ی موردنظر را انتخاب کرده و سپس از منوی 3D گزینه‌ی New 3D Extrusion from Selected Layer را انتخاب کنید.

![image](/img/photoshop_3d_layer.png)

*یک لایه‌ی متنی ساده که دستور بالا را بر روی آن اجرا کرده‌ایم*

با استفاده از عمل drag می‌توان لایه را در هر جهتی چرخاند. همچنین یک منبع نور در حاشیه‌ی بوم کار وجود دارد که جهت تابیدن نور را مشخص می‌کند که با کلیک بر روی آن می‌توان این جهت را تغییر داد.

برای کم و زیاد کردن عمق (محور z) شی و یا هر محور دیگری بر روی شی کلیک می‌کنیم تا به جای محیط شی انتخاب شده و سه محور فوق ظاهر شوند (در حالتی که شی انتخاب شده است در مکعبی کم‌رنگ محاط است و در حالتی که محیط انتخاب شده است دور محیط کار خاکستری حاشیه‌ای زردرنگ دیده می‌شود).

محور x قرمز، محور y سبز و محور z آبی رنگ است.

![image](/img/photoshop_scale_along_cursor.png)

هر محور دارای دو نشانه است که در تصویر بالا آن‌ها را با شماره‌های 1 و 2 مشخص کرده‌ایم. اگر ماوس را بر روی نشانه‌ی 1 برده و به طرفین drag کنیم شی در جهت آن محور می‌چرخد و اگر بر روی نشانه‌ی 2 برده و به طرفین drag کنیم (کاری که در همین تصویر با محور z انجام داده‌ایم؛ به شکل فلش ماوس دقت کنید که بر روی آن حرف z وجود دارد) مقدار عمق و گستردگی آن محور کاهش می‌یابد (کوچک و بزرگ کردن محور x و y به این وسیله مثل هنگامی است که قبل از سه‌بعدی‌سازی با فشردن کلیدهای Ctrl+T طول و عرض تصویر را تغییر دهیم). ضمناً با drag کردن در نوک پیکان‌ها می‌توان شی را در جهت آن محور جابجا کرد.

در محل تلاقی سه محور، مکعبی سفید رنگ وجود دارد که با drag کردن آن اندازه‌ی شی کوچک و بزرگ می‌شود (مثل کاری که نشانه‌ی 2 می‌کرد اما این بار در هر سه جهت).

:::note نکته
در حالتی که شی انتخاب شده است هم می‌توان مثل حالتی که محیط انتخاب بود آن را در همه‌ی جهات چرخاند. با این تفاوت که در حالت اول محیط می‌چرخید و شی ثابت بود و در این حالت محیط ثابت است و شی را می‌چرخانیم.
:::

:::note نکته
در نوار ابزار سه‌بعدی‌ساز 5 آیکون وجود دارد که با کلیک روی هرکدام فلش ماوس عملکرد متفاوتی از خود نشان خواهد داد. چرخش در تمام جهت‌ها که تا اینجا مورد بحث ما بود در حالتی صورت می‌گیرد که آیکون پیش‌فرض (اولی از سمت چپ) انتخاب شده باشد. عملکرد فلش ماوس در صورت انتخاب سایر آیکون‌ها را در زیر مشاهده می‌کنید.
:::

![image](/img/photoshop_3d_modes_toolbar.png)

سه‌بعدی‌سازی فتوشاپ به این نوع سه‌بعدی کردن (محور z خطی) خلاصه نمی‌شود. پنل Properties را فراخوانی کرده و شی را انتخاب کنید. سپس از قسمت Shape Preset یک حالت را انتخاب کنید.

![image](/img/photoshop_3d_shape_preset_example.png)

## Mesh Preset

نوع دیگری از عملیات سه‌بعدی‌سازی وجود دارد دارد که محور zای در آن تشکیل نمی‌شود و لایه در عمل عمق نخواهد داشت. در این حالت می‌توان لایه را لوله کرد (استوانه) و یا دور یک بطری سه‌بعدی چسباند. تمامی امکانات سه‌بعدی‌سازی در این قسمت هم فعالند؛ منتهی بر روی شی‌ای که لایه را بر روی آن چسبانده‌ایم، نه خود لایه.

از منوی 3D گزینه‌ی New Mesh from Layer و سپس Mesh Preset را انتخاب کنید.

![image](/img/photoshop_mesh_preset_menu.png)

:::note نکته
لایه‌های سه‌بعدی پس از انتخاب ابزار دیگری به جز Move Tool شبیه به لایه‌های معمولی هستند ولی با انتخاب مجدد این ابزار به صورت شی در می‌آیند. برای پیکسلی کردن لایه‌های سه‌بعدی بر روی نام آن در پنل Layers راست کلیک کرده و Rasterize 3D را انتخاب می‌کنیم.
:::

با استفاده از پنل 3D می‌توان تک‌تک اجزای سازه‌ی سه‌بعدی را پیدا/پنهان کرد (مثل پنل لایه‌ها).

در نهایت با راست کلیک بر روی لایه‌ی سه‌بعدی در پنل لایه‌ها و انتخاب گزینه‌ی Render 3D Layer فتوشاپ اقدام به ترسیم باکیفیت مدل سه‌بعدی می‌کند. این عملیات حدود چند دقیقه زمان خواهد برد.