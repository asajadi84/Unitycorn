---
id: unityscripting_scriptingsummary
title: خلاصه‌ی مراحل اسکریپت‌نویسی MonoBehaviour
slug: /unityscripting/scriptingsummary
---

*این مقاله مروری است بر روند کلی نوشتن یک اسکریپت که تا به اینجا بررسی کردیم*

اسکریپت MonoBehaviour، اسکریپتی است که از کلاس `MonoBehaviour` ارث‌بری کرده و به همین دلیل قابلیت اتصال به سایر گیم آبجکت‌ها به عنوان کامپوننت را دارا می‌باشد. در اکثر مواقع اسکریپت‌نویسی در یونیتی به نوشتن اسکریپت‌های MonoBehaviour خلاصه می‌شود. برای نوشتن یک اسکریپت MonoBehaviour از مراحل زیر پیروی می‌کنیم:

1. تعریف فیلدهای موردنیاز:

    1. فیلدهای value-type: اگر در قسمتی از کد لازم است از عدد، رشته و… استفاده شود به ازای هرکدام یک فیلد تعریف می‌کنیم و به جای نوشتن مستقیم از فیلد استفاده کرده تا از hard coding جلوگیری کنیم.

    2. فیلدهای reference-type: اگر در قسمتی از کد لازم است که به یک شی خاص (در اکثر مواقع یک گیم آبجکت یا یک کامپوننت) اشاره کنیم برای آن شی یک فیلد تعریف می‌کنیم. این فیلد می‌تواند توسط متدها مقداردهی شده و یا به صورت دستی در Inspector مقداردهی ثانویه شود.

2. انتخاب رویدادهایی از چرخه‌ی عمر گیم آبجکت که قصد اجرای کد در حین رخ دادنشان را داریم و نوشتن متدهای MonoBehaviour آن‌ها در اسکریپت.

3. نوشتن کدهای لازم درون متدهای MonoBehaviour

4. نسبت دادن اسکریپت به گیم آبجکت (که در این مرحله از روی کلاس اسکریپت نمونه‌سازی می‌شود)

5. مقداردهی ثانویه‌ی فیلدها در Inspector (در صورت لزوم)